\documentclass[a4paper]{article}
\usepackage[slovene]{babel}
\usepackage[utf8]{inputenc}
\usepackage[T1]{fontenc}
\usepackage{graphicx}
\usepackage{marvosym}
\usepackage{amssymb,amsmath}
\title{Verjetnost sekanja konveksne podmnožice}
\author{Peter Dolenc, Jan Rems \\ Finančni praktikum \\ Finančna matematika, Fakulteta za matematiko in fiziko}
\date{2017}
\newtheorem{definicija}{Definicija}
\newtheorem{izrek}{Izrek}


\begin{document}
\title{%
  Verjetnost sekanja konveksne podmnožice -\\
   \large Poročilo \\}

\author{Peter Dolenc, Jan Rems}

\maketitle

\pagebreak

\section{Uvod}


V nalogi se bova soočila z naslednjim problemom. Zamislimo si, da imamo na Evklidski ravnini neko \textit{konveksno množico} $C$ , ki vsebuje \textit{konveksno podmnožico } $C'$. Najina naloga bo določiti verjetnost dogodka, da naključna premica, ki seka množico $C$ seka tudi podmnožico $C'$. Gre za klasični problem s področja stohastične geometrije, ki se ga da posplošiti tudi na druge veje verjetnostne teorije. \textit{Hipoteza}, ki jo postavljava trdi, \textit{da bo verjetnost zgoraj omenjenega dogodka enaka razmerju obsegov konveksnih množic}. Nalogo sva razdelila, na dva dela. V prvem delu, problemu najprej postaviva \textit{teoretični}  okvir in rešitev izpeljeva analitično. Nato pa se problema lotiva še \textit[{eksperimentalno} in spiševa program, ki se reševanja problema loti numerično.


\vspace{4 mm}


\section{Analitična rešitev problema}

Za začetek vpeljimo nekaj pojmov, ki so potrebni za formuliranje klasičnega izreka s področja integralske geometrije, ki nam bo v pomoč pri izpeljavi rezultata, ki ga predvideva najina hipoteza.

\begin{definicija}\label{def:1}
Množico vseh neorientiranih premic na $\mathbb{R}^2$ definiramo kot: $$ \{ (p,\theta)|0 \le \theta \le 2 \pi , p \ge 0\},$$ kjer $p$ predstavlja oddaljenost premice od izhodišča, $\theta$ pa kot premice glede na $x$ os.
\end{definicija}

\vspace{3 mm}

S tem ko imamo definirano množico vseh premic na $\mathbb{R}^2$, lahko na tej množici podamo \textit{mero}.

\begin{definicija}
Naj bo $S$ neka množica premic v $\mathbb{R}^2$, kjer so premice podane na način, kot je naveden v Definiciji~\ref{def:1}. Potem na množici $S$ definiramo mero $\mu : \mathbb{R}^2 \rightarrow [0, \infty ]$, ki je podana s naslednjim predpisom: $$ \mu(S) =  \int \int_S  d\theta dp$$Naj dodamo, da je mera $\mu$ invariantna glede na toge premike. 
\end{definicija}

Sedaj pa podajmo še naslednji pomembni izrek.

\begin{izrek}[Cauchy-Croftonova formula]\label{izrek:1}
 Naj bo $c$ regularna ravninska krivulja in $n_c (p, \theta)$  število točk, pri katerih premica, parametrizirana na način, kot je podan v Definiciji~\ref{def:1}, seka krivuljo $c$. Potem za dolžino krivulje $L(c)$ veja: $$L(c) = \frac{1}{2}\int \int n_c (p, \theta) d\theta dp $$ 
 \end{izrek}

\vspace{3 mm}

Zaradi zgornjega rezultata je iskanje preseka premice s konveksno množico smiselno prevesti na problem iskanja presečišč premice in \textit{sklenjene regularne krivulje}, ki omejuje dano konveksno množico. Tako nas namesto razmerja obsegov zanima \textit{razmerje dolžine krivulj}, kjer ena omejuje konveksno množico $C$, druga pa njeno konveksno podmnožico $C'$. Tudi krivulji bomo ustrezno poimenovali $\gamma$ in $\gamma '$. Krivuljam, ki omejujejo konveksne množice, pravimo \textit{konveksne krivulje}. 

Označimo z $\Gamma$ dogodek, da naključno izbrana premica $l$ seka krivuljo $\gamma$ ($\Gamma = \{l \cap \gamma \ne  \emptyset \}$), z $\Gamma'$ pa dogodek da premica $l$ seka vsebovano krivuljo $\gamma'$  ($\Gamma' = \{l \cap \gamma' \ne  \emptyset \}$).  Verjetnost dogodka, da naključna premica, ki seka krivuljo $\gamma$, seka tudi $\gamma$ torej izrazimo na naslednji način

\begin{align}
P(\Gamma' | \Gamma) = \frac{P( \Gamma' \cap  \Gamma)}{P( \Gamma)} = \frac{P( \Gamma')}{P( \Gamma)} \label{eq1}
\end{align}

Ker je, če imamo opravka s sklenjeno konveksno krivuljo $c$, število presčišč premice s krivuljo $c$ skoraj gotovo enako 0 oziroma 2, in pa zaradi Cauchy-Croftonove formule iz Izreka~\ref{izrek:1} , velja naslednja enakost

\begin{align}
\mu(\{L:L \cap c \ne \emptyset \}) = \int \int _{\{L:L \cap c \ne \emptyset \}} d\theta dp = L(c) \label{eq2}
\end{align}

Če torej mero $\mu$ ustrezno normiramo, da postane verjetnostna z združitvijo enačb  \ref{eq1} in \ref{eq2} hitro dobimo željeni rezultat

\begin{align}
P(\Gamma' | \Gamma) = \frac{L(\gamma')}{L(\gamma)}
\end{align}

Sedaj ko smo intuitivno analitično dokazali postavljeno hipotezo, si oglejmo še eksperimentalni del naloge.







\section{Načrt eksperimentalnega dela}

Eksperimentalnega dela projekta se bova lotila z metodami \textit{Monte Carlo}. To so simulacijske metode, ki s pomočjo naključnih števil in velikega števila izračunov in ponavljanja omogočajo predvidevanje obnašanja zapletenih matemtičnih sistemov. Ideja je sledeča: \textit{generirati dve naključni konveksni krivulji} $\gamma$ in $\gamma'$, kjer je $\gamma'$ strogo vsebovana v $\gamma$ in pa \textit{naključno premico}, ki seka $\gamma$ ter ugotoviti, ali premica seka tudi $\gamma'$. Z mnogo ponovitvami implementiranega algoritma, bomo lahko \textit{ocenili} verjetnost, da naključna premica, ki seka večjo konveksno krivuljo, seka tudi manjšo.

\textit{Simulacije geometrijskega problema} se bova lotila postopoma. Na začetku bova poskušala preveriti najino hipotezo na enostavnejših konveksnih krivuljah - \textit{elipsah}, kasneje pa bova obravnavala konveksne krivulje \textit{splošnejše} oblike. Pri delu z elipsami je cilj napisati program, ki bo sposoben obvladovanja osnovnih ukazov: \textit{generiranje elips in premic} ter prepoznavanja, kdaj te premice res sekajo naše objekte. Ta orodja nama bodo pomagala pri nadaljnem delu, ko bova kot že omenjeno z generiranjem naključnih konveksnih krivulj, problem \textit{posplošila}.

Drugi del izziva bo predstavljal \textit{generiranje naključnih premic}. Za to obstaja več ekvivalentnih načinov. Eden takšnih je tak, kot je opisano v definicji: naključno določimo par $(p,\theta)$, kjer $p$ predstavlja oddaljenost premice do izhodišča, $\theta$ pa kot med premico in $x$ osjo. Ker naju zanimajo le tiste premice, ki sekaj večjo od krivulj se pravi $\gamma$, bova poizkusila tudi z \textit{alternativnim pristopom}, h generiranju naključnih premic in sicer z določitvijo dveh \textit{naključnih točk} ter s tem premice, ki bo skozi njiju potekala. Prva točka bo ležala \textit{znotraj večje od krivulj}, med tem ko bo druga \textit{kjer koli na dani ravnini}. Tako bova dobila generirane le premice, ki bodo z gotovostjo sekale $\gamma$ in bova zato morala preveriti zgolj, ali sekajo tudi $\gamma'$.

Po opravljenih simulacijah naju bo, poleg \textit{ujemanja} eksperimentalnega rezultata s postavljeno hipotezo, zanimalo tudi kako hitro bo dobljeni približek \textit{konvergiral} k točnemu  rezultatu, ki ga bova dobila z analitičnim pristopom. Poleg tega bova pozorna tudi na \textit{časovno zahtevnost} napisanih algoritmov in njihovo obnašanje v odvisnosti od izbire načina generiranja naključnih premic. 

Delo bo potekalo v programskem okolju \textit{Matlab}.

 




\end{document}